![](images/ก่อนหาผู้รับเหมา.jpeg)

ผู้รับเหมาดีๆ มักไม่เจอเจ้าบ้านน่ารัก
และเจ้าบ้านน่ารัก ก็มักได้เจอแต่ ลุงเข้ กับ เฮียเหมา

เมื่อวานสอนแล้ว เรื่องของ การเทียบราคางาน
ถ้าพิกกี้เอาไปใช้กัน ก็จะช่วยคัด ผรม ได้ดีประมาณนึงแล้ว

แต่ เพื่อไม่ให้พลาดอีกอย่าง ในการเลือกหา ผรม มาสร้างบ้านให้ แอดแนะนำเพิ่มเติมว่า

-

ให้พิกกี้ สละเวลาไปดูผลงานของ ผรม โดยเข้าดูหน้างานจริงที่ กำลังทำ และ หน้างานที่ เพิ่งทำเสร็จไป ของ ผรม ด้วย

หน้างานที่กำลังทำ จะเห็นถึงฝีมือ ความเรียบร้อย ความใส่ใจของ ผรม

ถ้าเข้าไปแล้ว งานดูเนียนตา มองทางไหนก็ได้เหลี่ยม ได้มุม

มีเครื่องมือครบพร้อม มีเส้นระดับแนวดิ่ง และ แนวระนาบ แสดงให้เห็นถึงมาตรฐานการทำงาน

ความสะอาด ก็เป็นอีกอย่าง ที่ใช้ตัดสินให้คะแนน ผรม ได้ เพราะ หน้างานที่สะอาด 90% มักเป็นหน้างานที่ดี

ยิ่งถ้าพิกกี้ ตามเพจเราไว้ เข้าดูหน้าฃานปั๊บ จะรู้ทันทีเลยว่า ควรจ้างหรือไม่ เช่น เห็นถุงปูนยัดในแบบ เห็นทำหน้าต่างไม่เทเอ็น เห็นรอยน้ำรั่วที่ใต้พื้นระเบียงชั้น 2 เป็นต้น

-

การเข้าดูหน้างานที่เพิ่งเสร็จ และส่งมอบ

หน้างานที่จบ จะบอกถึงความสัมพันธ์ของ ผรม กับ เจ้าบ้านได้ ถ้าขอเข้าดูหน้างานได้ แปลว่าอย่างน้อย ผรม ก็ทำงานและจบกับเจ้าของบ้านได้ดี ไม่ได้โดนไล่ หรือ หนี ทิ้งงานมา

การดูงานแล้วเสร็จ ก็ง่ายต่อพิกกี้ ที่ไม่มีความรู้ด้านการก่อสร้างด้วย

-

อาจจะดูยุ่งยาก ใช้เวลา
แต่แนะนำว่า ต้องทำ

อย่ามักง่าย กับการเลือกคนมาทำงานหลักล้าน
ด้วยการแค่ถามใครก็ไม่รู้ หรือ ให้ชาวเน็ตแนะนำ

เพราะเมื่อเกิดปัญหา มันไม่มีใครมารับผิดชอบให้เราหรอกนะ มีแต่พิกกี้ ต้องรับความเสียหายเอง